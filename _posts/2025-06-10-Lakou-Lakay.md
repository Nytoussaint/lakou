---
layout: post
title: "Lakou Lakay"
author: "Yannick Lahens"
categories: literature
---

Nan okazyon 6 jen, Jounen Latino-ameriken pou laprès, Marie-Laurence Jocelyn Lassègue, Clarens Renois, ak Liliane Pierre-Paul pale avèk Pierre Emmanuel sou kesyon libète laprès. Lassègue eksplike desizyon AJH pran pou remete komemorasyon 6 jen sou pye, Renois pataje eksperyans li antanke jounalis ki kòmanse metye a aprè 1986, epi Pierre-Paul eksplike poukisa li chwazi kontinye nan metye jounalis la aprè rejim Duvalier a te arete l 28 novanm 1980 epi voye l an egzil. Li di menm lè l te nan prizon, li kontinye travay jounalis li a: li eksplike jan yo te sèvi avèk alimèt ak ti mòso papye ijenik pou ekri obsèvasyon li, epi li pase yo bay Michèle Montas ak Nicole Magloire, ki te nan menm selil avè l, pou yo te kache yo anndan souvètman yo lè rejim nan te egzile yo. Envite yo pale kesyon obstak ak risk journalis konn afwonte lè yo egzèse metye a. Gen oditè ki rele.

Jean Dominique ak Pè Jean-Bertrand Aristide pale kesyon makoutis ak pataj pouvwa -- de bagay ki pa ka mache ansanm. Koripsyon divlayeris epi ideyoloji nwaris toujou la, menm lè Ayiti ap eseye pran chemen demokrasi, epi divalyeris tankou Roger Lafontant ap eseye tounen sou pouvwa. Oditè Radyo Ayiti rele. Animasyon Liliane Pierre-Paul.

Jean Dominique ak Pè Jean-Bertrand Aristide pale kesyon makoutis ak pataj pouvwa -- de bagay ki pa ka mache ansanm. Koripsyon divlayeris epi ideyoloji nwaris toujou la, menm lè Ayiti ap eseye pran chemen demokrasi, epi divalyeris tankou Roger Lafontant ap eseye tounen sou pouvwa. Oditè Radyo Ayiti rele. Animasyon Liliane Pierre-Paul.

Jean Dominique ak Pè Jean-Bertrand Aristide pale kesyon makoutis ak pataj pouvwa -- de bagay ki pa ka mache ansanm. Koripsyon divlayeris epi ideyoloji nwaris toujou la, menm lè Ayiti ap eseye pran chemen demokrasi, epi divalyeris tankou Roger Lafontant ap eseye tounen sou pouvwa. Oditè Radyo Ayiti rele. Animasyon Liliane Pierre-Paul.

Jean-Bertrand Aristide, prèt ak kandida laprezidans, pale sou eleksyon k ap vini yo, epi li reponn kesyon oditè Radyo Ayiti poze li. Li abòde enpòtans jèn yo, mouvman Lavalas la (ak diferans ant FNCD ak Operasyon Lavalas), pwogram li pou rezoud pwoblèm magouy leta, twa wòch dife yo, ak kisa k ap fèt si li pa pase nan eleksyon yo, epi si li bon nan eleksyon an men li pa ka reyalize tout sa li te pwomèt ak tout lespwa pèp ayisyen pwojte sou li. Li pale tou sou relasyon li avèk lame, sou taks, sou eleman anti-demokratik ki ta ka kraze eleksyon yo, sou privatizasyon antrepriz leta yo, ak sou pwodwi pèpè soti lòt bò dlo k ap kraze pwodiksyon nasyonal. Lòt sijè li abòde gen ladan yo gwoupman popilè, edikasyon, gouvènman pwovizwa aktyèl la, endistri lapèch, kisa FNCD pral fè si yo pa gen yon majorite nan Lachanm nan, dwa ouvriye faktori yo, ayisyen ki ap pase mizè nan Baamas, repitasyon Aristide antanke "prèt radikal" ak kout lang lènmi konn fè sou li, ayisyen k ap pase mizè nan batèy dominiken yo, devalyasyon goud ayisyen, ak desantralizasyon. Dominique mande Aristide ki leson li ka aprann nan revolisyon Sandinis nan peyi Nikaragwa, ak sou ki feblès mouvman Lavalas la ka genyen. Yon oditè mande koman Aristide pral evite sa k te rive Salvador Allende nan peyi Chili.


